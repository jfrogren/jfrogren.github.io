| Definition av lömskt problem                                                                                                                             | Exempel från tillhandahållandet av tillgängliga bostäder                                                                                                                                                                                                                                                      |
| :------------------------------------------------------------------------------------------------------------------------------------------------------- | :------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| 1. Det finns ingen definitiv problemformulering.                                                                                                         | Deltagarna oense om hur 'tillgänglig bostad' bör definieras                                                                                                                                                                                                                                                   |
| 2. Det finns ingen stoppregel.                                                                                                                           | Det som anses vara ett ”tillräckligt bra” tillhandahållande av tillgängliga bostäder är tids- och platsbundet och förändras kontinuerligt                                                                                                                                                                     |
| 3. Lösningarna är inte sanna-falska, utan bra-dåliga.                                                                                                    | Hur goda lösningarna är bedöms sannolikt olika baserat på åtskillnader i värderingar, ideologi och personliga intressen.                                                                                                                                                                                      |
| 4. Det finns inget omedelbart och inget ultimat test av en lösning.                                                                                      | De fulla konsekvenserna av planer som syftar till att förbättra tillgängligheten kan inte bedömas förrän vågorna av dess efterverkningar har ebbat ut.                                                                                                                                                        |
| 5. Varje försök till lösning är en engångsföreteelse; då möjlighet saknas att lära sig genom trial-and-error har varje försök stor inverkan.             | Varje åtgärd som vidtas har betydelse för andra i hushållet eller besökare. Stora åtgärder påverkar de boende under byggprocessen, är dyra och lämnar långvariga och irreversibla spår.                                                                                                                       |
| 6. En uttömmande uppsättning potentiella lösningar saknas, och det finns inte heller någon väl beskriven uppsättning möjliga åtgärder som steg på vägen. | Flera idéer på lösningar finns, men uppsättningen möjliga åtgärder knappast uttömmande. Vilka lösningsförslag som framkommer begränsas av idérikedomen och omdömet hos de som tillfrågas.                                                                                                                     |
| 7. Varje lömskt problem är i huvudsak unikt.                                                                                                             | Beslut kopplade till tillhandahållande av tillgängliga bostäder är av nödvändighet situerade i tid och rum och avhängiga vilka resurser (t.ex. tekniska, finansiella) som står till buds.                                                                                                                     |
| 8. Varje lömskt problem kan anses vara ett symptom på ett annat problem.                                                                                 | Vilken nivå problemen löses beror på de olika beslutsfattarna. Problemformuleringar på ”högre nivå” blir breda och allmänna, men mindre operationella. Samtidigt riskerar åtgärder på "lägre nivå" (t.ex. individuella bostadsanpassningar, hjälpmedel) att få negativa konsekvenser på högre nivå.           |
| 9. Diskrepansen i synen på lömska problem kan förklaras på många sätt. Valet av förklaring avgör typen av problemlösning.                                | Olika världsbilder och avsikter (t.ex. egenintresse, lönsamhet, kostnadseffektivitet, hälsoförebyggande, mänskliga rättigheter) är starka avgörande faktorer för de olika beslutsfattarna. Det finns inga optimala lösningar eller överenskomna sätt att utvärdera tillhandahållande av tillgängligt boende.  |
| 10. Planeraren (som ger sig i kast med att försöka lösa problemet) har ingen rätt att ha fel.                                                            | Beslutsfattare blir ansvariga för alla konsekvenser av de åtgärder som vidtagits. Den ökande pluralismen hos den samtida allmänheten, som använder olika och motsägelsefulla definitioner och skalor för att bedöma konsekvenserna av lösningarna ökar problemets lömskhet.                                   |